# Title
بازه‌ی همبستگی
# Timestamp
2024-08-23 06:46
# Tags
geometry
# ID
مساله ۸۱
# Difficulty
0
# Image
/images/problems/81_pic.jpg
# Statement
سه توزیع احتمال a و b و c را داریم، همبستگی (کوریلیشن) a و b برابر با 1/2 است. همبستگی a و c هم برابر با 1/2 است. کمترین و بیشترین مقدار ممکن همبستگی b و c چقدر است؟

لینک سوال در توویتر: https://x.com/Riazi_Cafe/status/1827219696615370865

# Solution
کمترین و بیشترین همبستگی بین $a$ و $c$ به ترتیب $-0.5$ و $1$ است.

با توجه به اینکه همبستگی دو متغیر تصادفی با افزودن ثوابت به متغیرها ثابت می‌ماند ($\text{corr}(X+a,Y+b)=\text{corr}(X,Y)$)، می‌توانیم به جای هر متغیر $X$ از متغیر $X-\text{E}[X]$ استفاده کنیم و فقط متغیرهای تصادفی‌ای را در نظر بگیریم که میانگین صفر دارند.

متغیرهای تصادفی با میانگین صفر و واریانس متناهی یک فضای ضرب داخلی (فضای برداری با عمل ضرب داخلی مشخص) تشکیل می‌دهند که ضرب‌داخلی دو متغیر تصادفی برابر با ‏$‎\text{cov}(X,Y)‏$‎ است. برای آشنایی با خواصی که برای تشکیل فضای برداری با ضرب‌داخلی لازم است، به تعریف فضای برداری در صفحه‌ی ویکی‌پدیای [Vector Space](https://en.wikipedia.org/wiki/Vector_space) و تعریف ضرب داخلی در  صفحه‌ی ویکی‌پدیای [Inner Product Space](https://en.wikipedia.org/wiki/Inner_product_space) مراجعه کنید.

در یک فضای ضرب داخلی، می‌توان زاویه‌ی بین دو بردار را به صورت زیر تعریف کرد (که ‏$‎\langle x,y \rangle$ نماد ضرب‌داخلی است):

$$
\angle (x,y)=\arccos {\frac {\langle x,y\rangle }{\|x\|\cdot\|y\|}}
$$

که
 $|x| = \sqrt{\langle x,x \rangle}$
 .
بنابراین در فضای متغیرهای تصادفی با میانگین صفر و  واریانس متناهی، همبستگی برابر است با کسینوس زاویه‌ی بین دو متغیر تصادفی:

$$
\text{corr}(X,Y)=\frac{\text{cov}(X,Y)}{\sqrt{\text{cov}(X,X) \cdot \text{cov}(Y,Y)}} = \cos(\angle (X,Y))
$$

حال در مساله‌ی اصلی، همبستگی بین $a$ و هر کدام از $b$ و $c$ برابر با $\frac{1}{2}$ است. این به این معناست که زاویه‌ بین $a$ و هر یک از $b$ و $c$ برابر با 60 درجه است. بنابراین، زاویه بین $b$ و $c$ می‌تواند هر مقداری بین $-120$ تا $120$ درجه باشد. کمترین کسینوس زاویه‌ها در این بازه $-0.5$ (برای $-120$ و $120$ درجه) و بیشترین کسینوس زاویه‌ها در این بازه $1$ است زمانی که زاویه برابر با 0 درجه باشد.

    ![](/images/problems/81_sol.png)


