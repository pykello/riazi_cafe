# Title
جدول اعداد
# Timestamp
2023-09-19 06:24
# Tags
combinatorics
# ID
مساله ۳۹
# Difficulty
0
# Statement
یک جدول ۵ در ۷ داریم، میخواهیم در هر خانه‌اش 1 یا 1- قرار دهیم، به طوری که حاصلضرب اعداد هر سطر و حاصلضرب اعداد هر ستون 1- شود (مثل شکل زیر).

به چند طریق می‌توانیم همچنین جدولی بسازیم؟

**مساله‌ی تکمیلی.** اگر جدول ۱۵ در ۱۶ بود چی؟

    ![](/images/problems/39_grid.png)

لینک مساله در توویتر: https://twitter.com/Riazi_Cafe/status/1704369917871690162

# Solution

پاسخ درست برای حالت 5x7 برابر با 24^2 و برای حالت 15x16 برابر با 0 است.

دقت کنید که اگر در شکل زیر اگر اعداد قسمت آبی معلوم باشد، می‌توانیم قسمت زرد و قسمت قرمز را به صورت یکتا طوری تعیین کنیم که حاصلضرب اعداد هر ستون ۱ تا ۶ برابر
با ۱- شود و حاصلضرب اعداد هر سطر ۱ تا ۴ هم برابر با ۱- شود.

مثلا برای تعیین خانه‌ی زرد در سطر اول، می‌توانیم خانه‌های ۱ تا ۶ سطر اول را ضرب کنیم، و حاصل را ضربدر ۱- کنیم و آن‌را در خانه زرد سطر اول قرار دهیم.

خانه سبز رو هم می‌توانیم با استفاده از قسمت زرد یا قرمز به صورت یکتا تعیین کنیم تا حاصلضرب ستون آخر و حاصلضرب سطر آخر هم ۱- شود (توضیح بیشتر در ادامه) . پس با تعیین بخش آبی، بقیه جدول به صورت یکتا طوری تعیین شد که شرایط مساله برقرار شود.

بخش آبی هم ۲۴ خانه دارد و برای هر خانه ۲ انتخاب داریم، پس 24^2 طریق داریم.

    ![](/images/problems/39_diagram0.png)

خانه سبز از را می‌توانیم از طریق خانه‌های زرد تعیین کنیم یا خانه‌های قرمز. پس باید از هر دو طریق مقدار یکسان بدست بیاوریم، وگرنه نمی‌توانیم همزمان حاصلضرب ستون آخر و حاصلضرب سطر آخر را ۱- کنیم.

مقدار یکسان موقعی رخ می‌دهد که زوجیت تعداد ستون‌ها و تعداد سطرها یکسان باشد. برای دیدن این، دقت کنید که برای بدست آوردن هر کدام از خانه‌های زرد، مقادیر آن سطر را با هم ضرب کردیم و در آخر ضربدر ۱- کردیم. یعنی حاصلضرب خانه‌های زرد می‌شود حاصلضرب کل خانه‌های آبی ضربدر ۱- به توان تعداد سطرها.

همچنین حالضرب خانه‌های قرمز می‌شود حاصلضرب کل خانه‌های آبی ضربدر ۱- به توان تعداد ستون‌ها.

پس برای اینکه حالضرب خانه‌های زرد و حالضرب خانه‌های قرمز یکسان شود، باید زوجیت تعداد ستون‌ها و سطرها یکسان باشد.

به همین دلیل در حالت 15x16 جواب صفر است، زیرا زوجیت تعداد سطرها و ستون‌ها یکسان نیست.
